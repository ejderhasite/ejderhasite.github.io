--- 

layout: post 

title: A Gyertya Misztériuma

comments: true 

categories: Filozófia 

published: true 

--- 

Ha valami igazán nehéz érzelmi folyamat van, akkor öszötnösen jön a gyertyagyújtás nálam. Ha együttérzés kifejezése, fókuszálás biztosítása a másik felé: gyújtok egy gyertyát érted, a szerettedért. 
Miben áll a gyertya szerepe? Miért tudja a tudatunk ilyen szépen használni, és pontosan mire, miért is?

Majdhogynem felnőttként találkoztam azzal a praktikával, amikor gyertyát gyújtanak azért, hogy a kellemetlen szagóktól megszabaduljanak. Szó szerint magába szívja a levegőt és átégeti, megtisztítja a teret. Ha ez nincs is itt a fejemben, ha elképzelem, hogy hogyan működik a láng a fizika szintjén, szinte látom magam előtt, ahogy szívja be a környezetéből a levegőt, átégeti magán, és engedi ki az égésterméket, kilélegzik. 
A láng, a tűz régóta él a fejemben a tudatra egy tökéletes analógiaként. A megfoghatatlan, csak a jelen pillanatban létező, tulajdonképpeni folyamat. Maga a dinamikusság a léte értelme, az, hogy valaminek tűnik, egy folyamat, pont mint az élet, a metabolizmus. A legősibb metafora a metabolizmusra, magára az életre. Egy, a megfelelő körülmények közt létrejövő, környezetét átalakító művelet, ami attól különbözik, mégis elválaszthatatlan tőle. Fényt és hőt ad le, valamit mindig átalakít. Bár a körülményeknek van kiszolgáltatva, olykor törékenynek tűnik, rejtett potenciaként azonban áthatja az egész világunkat. Bármikor felütheti a fejét, ha összeáll a megfelelő konstelláció. Ahol megjelenik, ott transzformál is. Önmagában halhatatlan, mert jóllehet a tüzet ki lehet oltani, de csakúgy mint az anyagba meg nem nyílvánult lélek, tudat, ugyanúgy a tűz potenciáját nem lehet kioltani. 
Ha az idelista, szimbolikus létezésből indulunk ki, milyen tudati folyamatnak lehet ez a kifejeződése, amit más tudati folyamatok tapasztalnak? Mire mutat rá pillanatról pillanatra, az Isten elméjében zajló álomban mit szimbolizál a tűz?
Nekem a tudatot, a szellem energiáját. A gyertya, mécses, lámpás, mind, mind az ember által készített homonkulusz, mágikus szerviens, amit egy egy céllal, mint egy egy kihejezett gondolatot, meggyújtunk a világban és hagyjuk, látjuk, tapasztaljuk, ahogy az a folyamat lezajlik, mintegy menyílvánítva a belső folyamatot. Felszívjuk a levegőből a gyászt és átégetjük magunkon, amiből aztán valami egészen más lesz más lesz. Kérjük tőle ezt mikor meggyűjtjuk a mécsest. Ez minden nehézzel így van, mint a szagokkal, a levegőből jön és oda is tér vissza, de a folyamat közben megszűrödik; a belső világunkban így hat a tudat: a gondolati tér felszívódik a jelen pillanatában átég a tudat fényében és megtisztulva, átalakulva vissza-tér. 
Vagy az emlékezés fényét jelentheti, kihelyezzük a sírkőre, mutatva, hogy ott él bennünk ez a gondolat, fizikai formát adunk neki. Megfigyelhető az emberi lét egy gyakran elfedett aspektusa: csupán a létezéssel, a tudati működésünkkel visszavonhatatlanul hatunk a világra. Akkor is amikor nem akarunk, mert csupán a létezésünk megszámlálhatatlan és beláthatatlan sok eseményen változtat, a létezés különböző sizntjein millió létforma halálát és születését eredményezi. Csak azzal, hogy van, hogy teszi a dolgát, akaratlanul is megvilágítja a környezetét. A kívülről sötétből szemlélő univerzális tudat számára azért válik a világ egy szelete létezővé, mert az a kis láng ott van. Továbbá a kis lángban ott van a potencia, hogy a fél világot felperzselő tűzzé váljon. Pont mint az élővilág, az ember. A körülményektől függően fényesség, melegség, pusztítás, vagy a lehetőség, hogy az ólomból aranyat csináljon. Mind a szellem képességei. Ahogy az ősember megsüti az elejtett vadat, ahogy aztán kinyeri az ércből a fémet, ahogy azt megeddzi, metaforaként kíséri az szellemével átalakító tudat működését a világban, ahogy egyre többet világít meg és transzormál a világból.

Méltán lobog a temető bejáratánál és a templomban az örök élet lángja: hírdeti a tudatunk természetét, halhatatlanságát.
Ha legközelebb látunk egy gyertyát, mécsest, vagy tüzet, hagyjuk, hogy megtükröződjön benne az elsődleges és elvitathatatlan emberi tapasztalatunk: a tudatunk.

Te legközelebb miért fogsz gyertyát gyújtani?
